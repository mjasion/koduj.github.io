<ul rn-carousel rn-carousel-control class="slides">
<li>
    <p class="carousel-content">
        Sieć Internet oraz technologie, które zapewniają do niej dostęp całkowicie odmieniły nas oraz świat, w którym żyjemy.
        Polacy coraz częściej korzystają z nowych technologii: 97% uważa że internet jest codziennością. Jak pokazują wyniki
        najnowszej Diagnozy Społecznej, to wcale nie są odosobnione przypadki. Co dziesiąty trzylatek i ponad jedna trzecia
        polskich czterolatków to pełnoprawni użytkownicy internetu, a 90 proc. dzieci – czy to sześcio-, czy siedmioletnich
        – zaczynających naukę w szkole ma spore doświadczenie z komputerami i siecią.
    </p>

    <div class="right">
        <p class="quote" id="bottom">
            “Smartfon zamiast grzechotki, tablet w miejsce książeczki. Dzieci wychowane w dobie internetu to mieszkańcy cyfrowego
            świata. Tylko czy to one będą go programować, czy same zostaną przezeń zaprogramowane?”
        </p>

        <p class="author">- Sylwia Czubkowska, Dziennik Gazeta Prawna</p>
    </div>

</li>

<li class="carousel-content">
    <p>
        Wyniki badań cyfrowych kompetencji młodych, teoretycznie już cyfrowych Polaków, w wieku 14–18 lat przeprowadzone przez
        Fundację Orange pokazują, że choć już niemal wszyscy w tej grupie korzystają z internetu, nie oznacza to, że wszyscy
        są w tym biegli.
    </p>
    <p>
        Bo choć z internetu korzystają zmieniając zwyczajowe rozwiązania, na przykład podczas gotowania korzystają z portalu z
        przepisami, nie zaś z książki kucharskiej, zdecydowana mniejszość jest jednak twórcami i aktywnie przygotowuje materiały
        do publikacji w sieci, takie jak muzyka, fotografie, rysunki, teksty czy wideo – i to pomimo że zdecydowana większość
        nastolatków już jest na Facebooku, który stał się głównym narzędziem koordynacji codziennych działań. Choć więc nastolatki
        są w sieci, niewiele z nich jest naprawdę aktywnych, ma większą wiedzę i umiejętności.
    </p>
</li>

<li class="carousel-content">
    <div class="left">
        <p class="quote">
            “W najbliższych latach czeka nas wielka próba. Rozstrzygnie się, czy pozwolimy technologiom sobą kierować, czy też to
            my będziemy kierującymi.
        </p>

        <p class="author">- Douglas Rushkoff, „Program or Be Programmed”</p>
    </div>
    <p>
        Ci, którzy nie będą potrafili kodować, choćby na podstawowym poziomie, staną się współczesnymi analfabetami sterowanymi
        przez garstkę znających meandry tego współczesnego pisma. I dlatego zaleca, by dzieci w szkołach masowo uczyć pisania
        w Javie czy HTML, traktując to równie poważnie, co przerabianie elementarza. Tak właśnie widzi to choćby rząd Wielkiej
        Brytanii, który od przyszłego roku dla wszystkich uczniów od 5. roku życia wprowadza podstawy programowania, a dla
        starszych uczniów także modelowania matematycznego. Wszystko po to, by w przyszłości młodzi Brytyjczycy nie byli biernymi
        zjadaczami technologii. Tylko by potrafili na nie spojrzeć w sposób krytyczny i dostosowywać je do własnych potrzeb, nie
        czekając, aż ktoś za duże pieniądze zrobi to za nich.
    </p>
</li>

<li class="carousel-content">
    <div class="right">
        <p class="quote">
            “Jedno z podstawowych wyzwań dla współczesnej edukacji: nauczyć dzieci być podmiotami, a nie przedmiotami w tym nowym świecie.”
        </p>

        <p class="author">- Kamil Sijko, Instytut Badań Edukacyjnych i Coder Dojo</p>
    </div>
    <p>
        Dlatego tak ważne jest by młodzi ludzie, wchodząc w świat pełen technologii, byli w stanie nie tylko z nich czerpać, lecz
        także je współtworzyć. Na razie głównie potrafią klikać, biernie konsumować oglądając obrazki: Kwejk, Demotywatory, filmiki
        ściągnięte z sieci, czy Facebooka – wykonywać czynności nie angażujące, nie wymagające wielkiego wysiłku umysłowego.
    </p>
    <p>
        A cyfrowe kompetencje wyższego rzędu niezbędne są do mądrej konsumpcji treści. Jeśli jej odbiorcy nie posiadają, nie
        będzie na taką treść popytu.
    </p>
</li>
</ul>